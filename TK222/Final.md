### Modernizm

#### Aylak Adam, Yusuf Atılgan

### İkinci Yeni

#### Geyikli Gece, Turgut Uyar

```
Halbuki korkulacak hiçbir şey yoktu ortalıkta
Herşey naylondandı o kadar
Ve ölünce beş on bin birden ölüyorduk güneşe karşı
Ama geyikli geceyi bulmadan önce
Hepimiz çocuklar gibi korkuyorduk.

Geyikli geceyi hep bilmelisiniz
Yeşil ve yabani uzak ormanlarda
Güneşin asfalt sonlarında batmasıyla ağırdan
Hepimizi vakitten kurtaracak

Bir yandan toprağı sürdük
Bir yandan kaybolduk
Gladyatörlerden ve dişlilerden
Ve büyük şehirlerden
Gizleyerek yahut dövüşerek
Geyikli geceyi kurtardık

Evet kimsesizdik ama umudumuz vardı
Üç ev görsek bir şehir sanıyorduk
Üç güvercin görsek Meksika geliyordu aklımıza
Caddelerde gezmekten hoşlanıyorduk akşamları
Kadınların kocalarını aramasını seviyorduk
Sonra şarap içiyorduk kırmızı yahut beyaz
Bilir bilmez geyikli gece yüzünden

Geyikli gecenin arkası ağaç
Ayağının suya değdiği yerde bir gökyüzü
Çatal boynuzlarında soğuk ay ışığı
İster istemez aşkları hatırlatır
Eskiden güzel kadınlar ve aşklar olmuş
Şimdi de var biliyorum
Bir seviniyorum düşündükçe bilseniz
Dağlarda geyikli gecelerin en güzeli...

Hiçbir şey umurumda değil diyorum
Aşktan ve umuttan başka
Bir anda üç kadeh ve üç yeni şarkı
Belleğimde tüylü tüylü geyikli gece duruyor.

Biliyorum gemiler götüremez
Neonlar teoriler ışıtamaz yanını yöresini
Örneğin manastırda oturur içerdik iki kişi
Ya da yatakta sevişirdik bir kadın bir erkek
Öpüşlerimiz gitgide ısınırdı
Koltuk altlarımız gitgide tatlı gelirdi
Geyikli gecenin karanlığında..

Aldatıldığımız önemli değildi yoksa
Herkesin unuttuğunu biz hatırlamasak
Gümüş semaverleri ve eski şeyleri
Salt yadsımak için sevmiyorduk
Kötüydük de ondan mı diyeceksiniz
Ne iyiydik ne kötüydük
Durumumuz başta ve sonda ayrı ayrıysa
Başta ve sonda ayrı olduğumuzdandı...

Ama ne varsa geyikli gecede idi
Bir bilseniz avuçlarınız terlerdi heyecandan
Bir bakıyorduk akşam oluyordu kaldırımlarda
Kesme avizelerde ve çıplak kadın omuzlarında
Büyük otellerin önünde garipsiyorduk
Çaresizliğimiz böylesine kolaydı işte
Hüznümüzü büyük şeylerden sanırsanız yanılırsınız
Örneğin üç bardak şarap içsek kurtulurduk
Yahut bir adam bıçaklasak
Yahut sokaklara tükürsek
Ama en iyisi çeker giderdik
Gider geyikli gecede uyurduk

Geyiğin gözleri pırıl pırıl gecede
İmdat ateşleri gibi ürkek telaşlı
Sultan hançerleri gibi ay ışığında
Bir yanında üstüste üstüste kayalar
Öbür yanında ben
Ama siz zavallısınız ben de zavallıyım
Domino taşları ve soğuk ikindiler
Çiçekli elbiseleriyle yabancı kalabalık
Gölgemiz tortop ayak ucumuzda
Sevinsek de sonunu biliyoruz
Borçları kefilleri bonoları unutuyorum
İkramiyeler bensiz çekiliyor dünyada
Daha ilk oturumda suçsuz çıkıyorum
Oturup esmer bir kadını kendim için yıkıyorum
İyice kurulamıyorum saçlarını
Bir bardak şarabı kendim için içiyorum
Halbuki geyikli gece ormanda
Keskin mavi ve hışırtılı
Geyikli geceye geçiyorum

Uzanıp kendi yanaklarımdan öpüyorum.
```



### Post-Modernizm

Çok net bir tanımız yoktur. Modern sonrasına işaret eder. Modernitenin kendini dönüştürdüp geçtiği bir evredir. Modernizm karşıtı olarak doğduğu söylenir. Kapsamı oldukça tartışmalıdır: nereden başladığı, bitip bitmediği tartışmaları sürmektedir, gelişim sürecini tamamlamamıştır. Modernizm’den bir kopuş ya da modernizm’in bir ileri hali olarak görülebilir. İsminden de anlaşılacağı üzere modernizm’den kopuk değildir. Bilgi bombardımanı, teknolojinin tanrısallığı, nükleer tehdit, sanayinin sınır tanımazlığı, çıkarcılığın bütün değerler üzerinde gelmesi vb. ortamında yeşermiştir post-modernizm. İleri teknolojinin etkisi altında kalan yeni bir toplum olarak görülebilir. Bir durumdur, insanoğlunu hepsini kapsayan; bir akımdan ziyade. Büyük anlatıların tarihe karıştığı dönemdir; dinler, mitolojiler vb.

İlk çağdaki __tanrının belirleyiciliği__ merkez iken, rönesansta merkez **insan** olur. Post-modern dönemde ise **merkez yoktur**. 

Teknolojini gelişmesiyle farklılıklara dair bakış açısı değişiyor (çoğulculuk). Modernizm’in tekçi düşüncesi yok olur. **Geç-kapitalizm** meydana gelir. Yeni bir insan psikolojisi oluşmuştur: hepimizin algısının –özellikle görsel olan-– medyayla şekillenmesi. **Tüketim** ve **bilişim** toplumu gibi kavramlar çıkar.

Bireyin yalnızlaşması sadece modernism dönemde değil sonrasında da devam etmiştir. Maddenin önemi artarken mistisizm de artar. Radikallik artar. **Çoğulculuk** birbirinin zıttı olarak görülenlerin aynı anda varolması. Örneğin, kara delik fotoğraflarının paylaşıldığı yerde, dolunayın fotoğrafları ile astrolojik açıklamalarının bulunabilmesi. Mutlak doğruların, kesin değerlerin kaybolduğu dönem. Yüksek kültür, popüler kültürün yanında silikleşir: Papyon ve kot pantolon beraber giyilebilir. 

**Anlam tamamen özneldir**. Metnin anlamı yoktur. Her sözcük karşıtıyla beraber gelir, okur oradan ne anlamak istiyorsa onu anlar. Okur odaklıdır anlatılar. Her şey sanatın sınırları içerisine girebilir. Modernizm’de btünlük algısı kalmadığından, post-modernizm evrede parçalar da olmadığından **gerçeklik yoktur**. **Gerçeklik kurmacadır, hep kurmaca olmuştur**. **Gerçekliğin simulasyonla eşdeğer hale gelmesi.** ( _Baudrillard_ )  

Sanatsal olanla sanatsal olmayanın bir tutulduğu bir evredir. Sıradan okurun beklentileri ideal okurun beklentileri kadar önemlidir, o yüzden popülist yazarlar artar. **Oyunsuluk**, post-modern sanatçıların yegane amacı haline gelir. Yazar; siyasi, ahlaki vb. her türlü unsuru ele alıp onlarla oynayan insandır. Yazarlar kendilerine özgü bir üslup geliştirmeye çalışmayabilirler. Yazar metinde belirip, metinin tamamen kurmaca olduğunu okuyucuya belirtebilir. Kurguladığını üstüne basa basa gösterme hali vardır. İnsani eylemler; sanş, rastgelelik vb. unsurlarla gösterilir. Türlerin geçişkenliği görülür: edebi metinlerin türlerinde de artık bir sınırın olmadığını görürüz. Roman mı öykü mü karar verilemeyen metinler ortaya çıkar. Ama artık ne roman ne öykü denilip doğrudan kitapların üstünde **anlatı** olarak belirlenir. 

**Üst kurmaca ve metinlerarasılık**: Post-modernist kurmacanın en önemli  özelliğidir.

| Geleneksel / Mimetik               | Modernist                               | Post-modernist                      |
| ---------------------------------- | --------------------------------------- | ----------------------------------- |
| Öykü, olay esastır. Dış gerçeklik. | Yapı, kurgu esastır. Parçalı gerçeklik. | Kurgu kurgulanır. Gerçeklik yoktur. |

Anlatılan mekan gerçek bir mekan da olabilir kurmaca da olabilir, ama öyle bir deformasyona uğratılır ki gerçek olan gerçekliğini yitirir. Bu metinlerin en büyük farkı yazarın metinde araya girerek anlatının tamamen kurmaca olduğunu ve gerçeklikle hiç bir bağlantısı olmadığını vurgular. Modernizm aksine post-modernizm’de öykü anlatılır ama anlatılan öykü öykünün öyküsüdür.  

Yazarlar artık kendi ürettikleri metinlerin yanında, başka yazarların başka metinlerini de malzeme olarak eserlerine dahil ediyorlar. Sebebi ise yeni düşüncenin kalmamış olabileceğidir. ( _everything is a remix_ ) Önceden utanılacak olan şey şu anda gösterilmeye çalışan bir şey olmuştur taklit.

**Parodi:** —
**Montaj:** —
**Pastiş:** —

Artık yazar yerine toplayıcı bir kişi vardır ( _kolaj_ )

#### Kambur Hafız ve Minare, Mustafa Kutlu

Doğrudan **üst kurmaca** denir onu anlatan bir metindir. Hikaye içerisinde hikaye barındırır. 

Öykü ile başlar, diyaloglar başlar bu öyküler hakkında. Kambur Hafız hem öyküdeki öyküde hem de öyküdeki öykünün karakteridir. Benzerliğin farkına varınca yazarı sorgular. Öykünün yazarı öyküdeki öykünün de yazarıdır. Hafız hikayedeki  şeyi yaşamaya başlayınca bundan rahatsız olup yazarı bulmaya İstanbul’a gider. Yazara çıkışır. Yazar “O bir hikaye, alın yazısı değil” diye karşılık verir. ( _Yazılı olana yapılan kutsallık atfı - Derida_ ) Yazar öyle ya da böyle kabul eder. Hikaye biterken aynı başlangıcı gibi bir anlatıyla sonlanır.

Karakterlerin iç dünyası gösterilmez. 

#### Kukla, Murat Gülsoy

**Üst kurmaca** gösterile gösterile işlenir. Anlatının başladığı noktada iki tane _epigraf_ bulunur. Bu alıntılar metine dahil anlatılardır. **Kolaj örneğidir**. 

Anlatıcı bir yazardır. Fantastik hikayeler yazmıştır ve artık gerçekçi yazmak istiyordur. “*Yazdığı hikayenin tutsağı olmuş bir adamın hikayesidir bu*” diye başlar. Karakter ile özdeşleştirilmekten korkar. 

Hikayede iki tane yazar var ve bir noktadan sonra hangisinin diğerini yazdığı belirsizleşir. Karakter şaşkın iken yazar da şaşkındır. 

---

“Kukla” adlı öykü, fantastik hikâyeler yazdığı onca yıldan sonra, gerçekçi bir hikâye yazmak istediğini söyleyen anlatıcı ile açılır. Öyküdeki anlatıcı, yazdığı hikâyenin tutsağı olmuş bir adamın öyküsünü düşlediğini söyler. Kendi anlatısının gerçekçi olması için anlatmak istediği adama dair ne varsa tasarlamaya karar vermiştir. Anlatmak istediği adam yazardır. Öykü ilerledikçe, aslında yazarın kim öykü kahramanının kim olduğu birbirine karışır. Bir başka deyişle, iki yazarın da birbirini yazdıkları döngüsel kurgulu bir öykü ortaya çıkar. (Gülsoy, 2016: 153-168) Bu durumu, Şeref Akyıldız, Murat Gülsoy üzerine yazmış olduğu tezinde şöyle aktarır: 

> ​	“Murat Gülsoy, daha sonra Kukla adlı hikâyede Bu Filmin Kötü Adamı Benim adlı romanında daha geniş bir biçimde işleyeceği bir üstkurmaca yapısı/şeması kullanır. Birbirinin aynısı olan iki kahramanın birbirlerini yazdıkları/kurguladıkları karmaşık bir olay örgüsü yaratır. Zaten öykünün başında Jorge Luis Borges’in Borges ve Ben adlı hikâyesinden yapılan alıntı, hikâyenin bu yapısınagöndermede bulunmaktadır: ‘Bu sayfayı ikimizden hangisinin yazdığını bilmiyorum.’
>
> ​	Hikâyede iki tane yazar vardır ve hangisinin birbirini yazdığı meçhuldür. İlk başta konuşan yazar, okuyucuya bir yazar hakkında bir hikâye yazmayı tasarladığından bahseder. Ve  bu hikâyeye dair bazı ayrıntılar verir. Ancak daha sonraki paragraflarda belki de tasarlandığı söylenen  kurmaca  yazarın  aslında  ‘gerçek  yazar’  olduğu  ve  okuyucuya  yazmaya  çalıştığı hikâyeyi anlatan ‘birinci yazarın’ kurmaca olabileceği sonucu çıkar. Ve bu örgü hikâye boyunca devam eder.”